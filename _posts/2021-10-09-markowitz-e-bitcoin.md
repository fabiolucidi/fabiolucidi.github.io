---
layout: post
categories: bitcoin
share: false
image:
  path: images/2021-10-09-markowitz-e-bitcoin.jpg
  thumbnail: images/2021-10-09-markowitz-e-bitcoin.jpg
  caption: <a href="https://unsplash.com/photos/dDlvuSKUDZM">Lego Star Wars Stormtrooper and clown, a photo by Mulyadi</a>
title: "Markovitz e Bitcoin"
excerpt: Qualche settimana fa The Economist ha pubblicato questo articolo che conferma quanto il prof Ferdinando M. Ametrano dice ormai da tempo supportato da dati storici affidabili Il rendimento di Bitcoin è scorrelato da quello delle altre asset class Questo ne fa un ottimo elemento di diversificazione di portafoglio, contribuendo a ridurre il rischio complessivo a...
---
Qualche settimana fa The Economist ha pubblicato [questo articolo](https://www.economist.com/finance-and-economics/2021/09/25/why-it-is-wise-to-add-bitcoin-to-an-investment-portfolio) che conferma quanto il prof [Ferdinando M. Ametrano](http://www.ametrano.net/) dice ormai da tempo supportato da dati storici affidabili:

> Il rendimento di Bitcoin è scorrelato da quello delle altre asset class

Questo ne fa un ottimo elemento di diversificazione di portafoglio, contribuendo a ridurre il rischio complessivo a parità di rendimento atteso (o, viceversa, ad aumentare il rendimento atteso a parità di rischio complessivo).

L’aspetto importante che non viene troppo sottolineato è che, come sempre, in ambito crypto il rischio non si ferma a quello “di portafoglio”. Con Bitcoin cambia il framework di rischio e occorre considerare l’intero processo di gestione dell’asset e quindi è impossibile ignorare quelli operativi, come ad esempio la custodia di questo crypto asset (di cui invece non ci occupiamo per azioni, obbligazioni, etc.), per cui è sempre bene studiare e informarsi per poi scegliere, in base alle proprie esigenze, se affidarsi a soggetti più esperti ([CheckSig](http://www.checksig.io/)) o gestire in autonomia.

Da un punto di vista finanziario, in senso classico, questo è tutto quello di cui possiamo essere certi su questo specifico crypto-asset: su tutto il resto, a partire dalle previsioni di prezzo, dai consigli di trading e simili è impossibile fare previsioni credibili, per cui resta sempre valida quella massima per cui – anche nel contesto di un portafoglio diversificato – non si dovrebbe mai investire più di quanto si è disposti a perdere.

Per diversi motivi (audience, efficacia dell'embed, connessione col lavoro, etc.) ho pubblicato questo post prima su [Linkedin](https://www.linkedin.com/feed/update/urn%3Ali%3Aactivity%3A6851785333663694848?lipi=urn%3Ali%3Apage%3Ad_flagship3_profile_view_base%3B4OcMDH7HSTSA%2BIYc3Xv0rQ%3D%3D), questo post non vuole essere un duplicato ma solo una sorta di archiviazione nel posto giusto :)
{: .notice--info}
