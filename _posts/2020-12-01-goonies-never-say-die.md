---
layout: post
categories: writings
share: false
image:
  path: images/2020-12-01-goonies-never-say-die.jpg
  thumbnail: images/2020-12-01-goonies-never-say-die.jpg
  caption: The Goonies, a frame from the movie
title: Goonies never say die
excerpt: Qualche giorno fa sono stato ospite – virtualmente – di un podcast. È stata la prima volta, spero di poterla condividere molto presto qui e di poter ripetere l’esperienza in futuro. Mi ha fatto un certo effetto essere stato introdotto con una delle frasi che, effettivamente, più sento mie e che non a caso è […]
youtubeId: putYourIDHere
---
---
Qualche giorno fa sono stato ospite – virtualmente – di un podcast. È stata la prima volta, spero di poterla condividere molto presto qui e di poter ripetere l’esperienza in futuro. Mi ha fatto un certo effetto essere stato introdotto con una delle frasi che, effettivamente, più sento mie e che non a caso è anche lo “slogan” di quest’insieme di pagine.

> # Goonies never say die
>
>   Mikey Walsh

“Goonies never say die” è una frase del film “The Goonies” del 1985, uno dei miei preferiti fin dalla prima volta che lo vidi. È una frase molto semplice che mi porto dentro da tantissimo tempo e che in realtà penso spesso ma non dico quasi mai. È proprio su questo che ho riflettuto quando sono stato introdotto nel podcast in questa maniera.

<iframe width="720" height="405" src="https://www.youtube-nocookie.com/embed/3eSl3X0brZU" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

“Goonies never say die” per me ha diversi livelli di significato che cambiano a seconda della circostanza. In via generale significa “non arrenderti”, ma va anche oltre il senso un po’ sportivo e banale di questa “traduzione”. L’in più è l’accezione di “non abbandonarti a cattivi pensieri”, “non voltare le spalle alla speranza” e, a seconda di ciò in cui si crede, “non voltare le spalle al destino”. Più di tutto “Goonies never say die” fa riferimento ad un gruppo e quindi è anche un memorandum che non si è mai soli – a prescindere dalle distanze – e che possiamo sempre contare sulle persone che nella vita abbiamo eletto a nostri “Goonies”, quelle su cui si può contare a prescindere dalla distanza (sia spaziale che temporale). Ancora una volta va oltre la tradizione di cose più dirette come “l’unione fa la forza” e simili.

Scrivendo mi accorgo che spiegarla è difficile ma è davvero l’unione di tantissimi concetti positivi e da sola mi viene in soccorso davanti ad ogni tipo di difficoltà da tantissimi anni ormai. Fortunatamente non ha niente a che vedere con “resilienza”, una bella parola sbranata da migliaia di bocche pronte ad utilizzarla in ogni contesto e fuori da ogni contesto, dalle pandemie al team working. “Goonies never say die” va molto oltre.

Essere stato presentato con questa frase mi ha molto lusingato ed è stata una grande gratifica: significa che sto trasmettendo il messaggio in cui credo. Grazie.
