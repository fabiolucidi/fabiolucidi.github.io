---
layout: page
title: Privacy Policy
---
## Chi sono
Mi chiamo Fabio Lucidi e sono il proprietario e unico contributore di questo sito (https://www.fabiolucidi.it) e per questo motivo vi voglio raccontare di seguito quali dei vostri dati vengono raccolti e come vengono utilizzati.
Sono tenuto a farlo per legge e lo faccio volentieri :) premettendo che questo sito - per un mio preciso credo su come dovrebbe essere Internet - minimizza il più possibile la raccolta e la conservazione dei dati degli utenti.
Il sito è molto semplice e, per costruzione, è amico della privacy: non salva dati sul vostro pc (e.g. _cookies_) né raccoglie informazioni. Essendo costruito come un insieme di pagine html _senza_ database è tecnicamente impedita la possibilità di raccogliere e conservare dati di terzi.

Questa privacy policy è necessaria perché, tramite altri servizi, alcuni vostri dati possono essere raccolti e trovo corretto segnalarvelo.

<h3>Informazioni di contatto</h3>
Per informazioni riguardanti la Privacy Policy, la gestione dei dati o richieste relative ad essi potete contattarmi tramite il form della [pagina di contatto](/contact).

## Quali dati vengono raccolti
### Form di contatto
I dati forniti nell'invio del form di contatto (Nome, Email, Messaggio) non vengono salvati sul sito, ma vengono inviati, tramite una mail automatica crittografata, direttamente a me per potervi risondere. Il form è gestito dalla piattaforma Formspree, la cui privacy policy è disponibile su [questa pagina](https://formspree.io/legal/privacy-policy).

### Contenuti incorporati e dati raccolti da altri siti
I post - e in generale il sito - potrebbero includere contenuti che provengono da altri siti (es. video YouTube). Per questi contenuti si applica la privacy policy dei siti che detengono tali contenuti e che potrebbero raccogliere dati riguardo te, usare cookies, incorporare il tracking di terze parti e monitorare le tue interazioni con il contenuto incorporato se hai un account e/o sei loggato su quel sito.

_Per capirci_: se sul mio sito proponessi un video di YouTube su Roberto Baggio e tu fossi loggato su quella piattaforma potrebbe accadere che la prossima volta che accederai a YouTube ti vengano proposti dei video di calcio.

### Cookies (cookie policy)
Questo sito non usa _cookies_.

## Con chi vengono condivisi i dati
I dati raccolti - quelli del form di contatto che **non** transitano dal sito - non vengono condivisi con terze parti.

## Finalità della raccolta dati
I dati raccolti vengono gestiti con la sola finalità di rispondere ai vostri messaggi di contatto.

## Per quanto tempo vengono conservati i dati
Materialmente su questo sito non vengono raccolti dati personali e quindi non ne vengono conservati. I dati forniti tramite il form di contatto vengono conservati dal sottoscritto, in forma di email crittografata, per il solo tempo necessario alla risposta su **server Google/Gmail**.

## I tuoi diritti sui tuoi dati
Puoi richiedere in qualsiasi momento la cancellazione dei dati a te riferiti (i.e. quelli trasmessi tramite il form di contatto), al netto delle informazioni che occorre vengano mantenute per motivi legali o di sicurezza. Per richiedere la cancellazione potete contattarmi tramite il form di contatto.

## Dove risiedono i dati di questo sito
Questo sito è sviluppato con Jekyll su GitHub. I server di GitHub risiedono a San Francisco, California, Stati Uniti.
Il caricamento delle pagine da GitHub implica la conservazione, per ragioni di sicurezza da **parte di GitHub**, dell'indirizzo IP del visitatore, sia esso o meno registrato o loggato su GitHub. Potete trovare maggiori informazioni sulle modalità di gestione dei dati di GitHub alla pagina [GitHub Privacy Statement](https://docs.github.com/pt/articles/github-privacy-statement).

<div style="text-align: right">Data ultimo aggiornamento 9 Maggio 2022</div>
